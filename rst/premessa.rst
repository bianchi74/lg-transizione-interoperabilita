Premessa
--------

Nell’ottobre 2005 il CNIPA (oggi AgID) ha pubblicato un insieme di documenti
che costituiscono il riferimento tecnico per l’interoperabilità fra le
Pubbliche amministrazioni. Tali documenti delineano il quadro
tecnico-implementativo del `Sistema pubblico di cooperazione`_ anche noto come
**SPCoop**.

.. _`Sistema pubblico di cooperazione`: http://www.agid.gov.it/agenda-digitale/infrastrutture-architetture/sistema-pubblico-connettivita/cooperazione-applicativa


Il `Piano Triennale per l'Informatica nella Pubblica Amministrazione
2017-2019`_, approvato dal Presidente del Consiglio in data 31 maggio 2017,
introduce un nuovo *Modello di interoperabilità* che supera il modello
precedente e che verrà definito con apposite linee guida la cui emissione è
prevista entro dicembre 2017.

.. _`Piano Triennale per l'Informatica nella Pubblica Amministrazione 2017-2019`: https://pianotriennale-ict.italia.it/

Nel frattempo, lo stesso Piano Triennale prevede che siano emesse delle linee
guida per transitare al nuovo Modello di interoperabilità, che questo documento
intende fornire.
